<!DOCTYPE html>
<html lang="tr">
<head>
<meta charset="UTF-8">
<title></title>
<style>
    body {
        margin: 0;
        padding: 0;
        background-color: #f4f1ee;
        font-family: Georgia, serif;
        display: flex;
        justify-content: center;
        align-items: center;
        min-height: 100vh;
    }
    .letter {
        background: white;
        padding: 40px;
        max-width: 600px;
        line-height: 1.8;
        box-shadow: 0 0 20px rgba(0,0,0,0.15);
    }
</style>
</head>
<body>

<div class="letter">

<p>Hatırlıyor musun bir gece sana teşekkür ederim demiştim. Neden diye sormuştun da cevap vermemiştim.</p>

<p>Teşekkür ederim; Öncelikle sadece sen olduğun ve var olduğun için. Kendine has dansların, cümlelerin, gülüşlerin, fikirlerin için. Sağlığına dikkat ettiğin için. Kendi ayakların üzerinde durmaya çalıştığın ve durabildiğin için. Yeni bir şeyleri deneme konusundaki açık yaklaşımların için. Sıkılmadan yeni şeyler öğrenmeye olan hevesin için. Yaptığın işleri en güzel şekilde yapmak istemen ve sonuçlanması için gösterdiğin onlarca çaba için.</p>

<p>Sevgiyi ve nefreti, sakinliği ve öfkeyi, üzüntüyü ve mutluluğu dengeli yaşamaya özen gösterdiğin için. Kendi acılarını çekinmeden benimle paylaştığın için. Şarkı dinlemeyi sevdiğin ve bazen bilmesen de eşlik etmekten çekinmediğin için. Bir de hayata olan tutkun için.</p>

<p>Yani kısacası sen olduğun için sana teşekkür ederim.</p>

<p>Bunların yanında teşekkür etmek istediğim birkaç şey daha var. Benim, olduğum gibi hareket etmeme alan açtığın için. Gülümsemelerime kahkahayı eklediğin için. Yanında çocuklaşmama izin verdiğin için. Sorularıma bıkmadan cevap verip hikayelerime eşlik ettiğin için. İzlediğim filmleri, okuduğum kitapları anlatmamı dinlediğin için.</p>

<p>Benimle birlikte bir sürü kalorili yiyecek yediğin için. (Bazen de az kalorili yediğin için) Sana yaptığım yiyecekleri yediğin için. Kahramanım olduğun için. Bazen yaşadıklarımız hakkında küçük detayları hatırladığın için. İkimizin de kişisel alanına saygı duyduğun için. Benim sorunlarıma kendi sorununmuş gibi yardımcı olmaya çalıştığın için.</p>

<p>Uzun olmasına rağmen bu yazdıklarımı buraya kadar okuduğun için teşekkür ederim.</p>

<p>Uzun lafın kısası sana, sen olduğun için ve seninle ben olmama izin verdiğin için teşekkür ederim.</p>

</div>

</body>
</html>
